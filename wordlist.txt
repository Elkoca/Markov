Det fremstår som en stor gåte for veldig mange, forteller NRKs reporter på stedet, Morten Nesvik.
Det var klokken 10,00 mandag formiddag at propellflyet, av typen Beech King Air B200, gikk inn for landing på Stavanger lufthavn.
Det har kommet inn fra nord og landet på rullebanen.
Understellet har ikke fungert, og flyet står nå på hovedbanen, oppsummerer lufthavndirektør Leif Lorentzen.
Flyet er et tomotorsfly og eid av Air Wing. Om bord i flyet var et mannskap bestående av to personer.
De sier at de ikke visste at understellet ikke var ute da de landet.
Selv om buklandingen kom brått på så har de det bra.
Ingen er skada, sier kommersiell ansvarlig i Air Wing, Jarle Granheim.
NRKs reporter Morten Nesvik oppsummerer hva som skjedde på Stavanger lufthavn mandag formiddag.
Pilotene skal ha varslet flytårnet at alt gikk godt før landing.
Like etter landing kom en ny melding fra mannskapet til flytårnet: De hadde landet uten hjulene nede.
Det er en gåte ettersom alle fly er utstyrt med systemer som skal varsle om noe er galt med understellet.
Her kom det ingen advarsel.
Flyet landet og merket at hjulene ikke var ute, så kom det et stort smell og det ble liggende fast på rullebanen, forteller reporter Morten Nesvik.
Flyet var på oppdrag for Stavanger universitetssjukehus da ulykken inntraff.
De skulle levere radioaktive isotoper som brukes i PET-skanneren på sykehuset.
Boksen lå inne i flyet som en kapsla koffert.
Den ble transportert raskt til sykehuset.
Flyplassen organiserte dette på en utmerket måte.
Første pasient fikk behandling til riktig tid, sier klinikkdirektør Hans Tore Frydnes.
Jeg er kvalm ennå, sier den kvinnelige kunden som fikk den ubehagelige overraskelsen da hun bestilte hjem pizza før helga.
Hun ønsker ikke å stå fram med navnet sitt fordi hun har spist på den samme plassen flere ganger før og vært fornøyd.
Men nå kan det altså bli lenge til hun bestiller takeaway igjen.
Edderkoppen var levende, men samboeren fikk ansvaret for å kverke den.
Edderkoppen var stor som en femkrone.
Jeg har aldri sett en sånn edderkopp før.
Den var grusomt svær, og jeg har vært dårlig i flere dager, forteller hun.
Kjetil Åkra er ekspert på edderkopper og konservator i zoologi ved Balsfjord Fjordmuseum og Våtmarkssenter.
Han greier ikke å bestemme arten ut fra det ene bildet, men sier dette trolig er en edderkopp i familien Philodromidae.
Etter alt å dømme tilhører den slekten Philodromus.
Vi kaller dem treløpere på norsk, og det finnes en god del arter i Norge.
Er det vanlig at de kommer inn i bygninger?.
Disse lever normalt på trær og gjemmer seg ofte under bark og finnes ofte på husveggen også.
Jeg er temmelig sikker på at mange overvintrer under bordkledninger og slikt.
Etter oppdagelsen kontaktet kvinnen Mattilsynet om saken.
Seniorinspektør i Mattilsynet i avdeling Finnmark, Eirin Hivand Haneberg, mottok varslingen fra kvinnen.
Haneberg sier det ikke blir aktuelt å prioritere denne saken, selv om hun godt kan forstå at dette ikke var et hyggelig syn.
Det er fordi edderkopper ikke blir regnet som typiske smittebærende dyr, og de bryr seg generelt sett ikke særlig om kjøkken eller mat.
Det hadde vært noe annet om dette var en kakerlakk eller en melbille.
Haneberg forklarer at de sistnevnte blir regnet som skadedyr på kjøkken fordi de drar med seg smitte, formerer seg og er noe herk som kan tyde på dårlig renhold.
Men altså ikke edderkopper.
De kan plutselig dukke opp, så vi er ikke bekymret og ser på dette som et tilfeldig engangstilfelle.
Det er i tillegg vår og da er det ganske vanlig at de kvikner til.
Eirin Hivand Haneberg legger til at Mattilsynet nylig var på ordinært tilsyn hos det aktuelle spisestedet, og da var alt i skjønneste orden.
Jeg kan kalle Tobias for en kuknisse, sier 15 år gamle Jesper.
Hvis Jesper kaller meg en kuk, ler jeg det bare bort, sier Tobias.
Det høres uskyldig ut.
Men ordbruken blant norsk ungdom har blitt røffere.
Hilde Sollid, språkforsker og professor ved UiT Norges arktiske universitet, opplever at ungdommen har tydelige skiller for hvordan de snakker med folk.
Når de snakker med voksne og folk de ikke kjenner, har de en helt annen tone enn når de snakker med vennene sine.
Språket de bruker med sine nærmeste kan være røft, gjerne med en del bannskap og slanguttrykk, sier hun.
Men ikke alle ungdommer tenker som Jesper og hans venner.
En lærer på en skole i Drammen fikk i mai nok av det stygge språket i klassen, og skreiv hun opp de vanligste ordene på tavla.
Videre spurte hun om barna visste hva ordene betyr.
Svaret var hovedsakelig «nei».
Nærmere 30 millioner kroner.
En del av skjellsordene ungdommen bruker går på rase, religion, legning eller annen gruppetilhørighet.
Ord som «homo» er nevnt.
I tillegg bruker de gjerne «jøde», «mongo», «hore», «neger» og «svarting».
Derfor har Forskningsrådet gitt 27, 5 millioner kroner til forskning som skal fortelle oss hvordan vi kan forebygge antisemittisme og gruppebaserte fordommer i skolen.
Dessverre er det slik at fordommer fortsatt er en utfordring i 2018, sier i Christen Krogh, avdelingsdirektør i Divisjon for vitenskap i Forskningsrådet.
De viser til forskning som sier at folk med fordommer mot noen grupper mennesker, har større sannsynlighet for å være negativ til andre menneskegrupper.
Samtidig viser politiets siste rapport om hatkriminalitet at antall anmeldelser som gjelder hatkriminalitet har økt kraftig de siste årene.
Hudfarge, nasjonalitet og etnisitet er de vanligste motivene.
Pengene til forskningen ble fordelt i mai i fjor.
Professor Bodil Ravneberg ved Høgskulen på Vestlandet leder et av prosjektene som har fått penger fra Forskningsrådet.
De satser på å komme skikkelig i gang med arbeidet nå.
Noe av det vi prøver å få oversikt over i vårt prosjekt er nøyaktig hvor utbredt språkbruk som går på gruppebaserte fordommer er, hvor dypt det stikker, og hvorfor ungdommen bruker slike ord, sier hun.
eg hører jo hver dag at noen sier at andre er «homo». Jeg tror ikke de tenker over at den andre personen, eller andre rundt, faktisk kan være homofile.
Vi burde jo tenke oss litt bedre om.
Det kan jo få homofile til å tro at det er noe galt med dem, sier 15 år gamle Amalie.
Hilde Sollid ved UiT tror ungdommen vet at det de sier er stygt.
Men i en del tilfeller er de nok ikke klar over den hva ordene egentlig betyr, og ikke minst hva de kan bety for andre, sier hun.
Så hvor lærer ungdommen å bruke disse ordene? Sosiale medier nevnes som én kilde.
Men er det for enkelt å gi internett skylda for den røffe språkbruken? Det viser seg nemlig at ungdommen også plukker opp ord fra eldre søsken, foreldre, og folk de ser opp til.
Amalies klassevenninne, Tiril, vet ikke helt hvor hun har det fra.
Men et eller annet sted på veien har hun plukket opp ordet «hore».
Jeg kan gjerne kalle venninne mine for «horete» uten at de egentlig har gjort noe.
Men det er bare på kødd.
Det ligger ikke noe bak det, og det vet vennene mine.
Jeg bruker ikke slike ord når jeg er sint, sier Tiril.
Språkprofessor Anne Birgitta Nilsen ved OsloMet skriver om bruken av ordet «hore» i boka «Hatprat».
Blant dagens ungdom referer ordet blant annet til oppfatninger om at det gjelder andre regler for hva jenter kan gjøre, sammenlignet med gutter.
Når gutter for eksempel har mange seksualpartnere gir det status i venneflokken.
Det motsatte er nok tilfelle for jentene.
Men det er ikke sikkert det ligger noe spesielt bak bruken av ord som «hore», som i venninnegjengen til Tiril.
Ord forandrer hele tiden mening, forteller språkforsker Anne Birgitta Nilsen.
Negative ord kan endre sin betydning og bli positive.
Ett eksempel er bruken av syk.
I uttrykket «sjukt gøy» har syk fått en mer positiv betydning.
Ord som omhandler folkegrupper, kan endre seg til å bli skjellsord.
På 60-tallet gjaldt dette nordlendinger.
På 70-tallet pakistanere.
Og i dag trekker Anne Birgitta Nilsen frem jøder og homoseksuelle som eksempler.
or eksempel hvis de oppfører seg femi, eller de blir litt klengete.
Men det er jo egentlig litt rart.
Det er jo ikke sånn at alle homofile er feminine, eller klenger på andre gutter.
Uansett så bruker jeg bare slike ord mot mine nærmeste, som jeg vet ikke tolker det i en feil mening, forklarer Bryan.
Anne Birgitta Nilsen forteller at slik ordbruk oppstår på grunn av negative forestillinger samfunnet har til disse folkegruppene.
Det er snakk om hvem som representerer utgruppene i samfunnet. Samtidig ser vi at den negative bruken av ordene kan fortsette, selv om den generelle holdningen i samfunnet til disse folkegruppene endrer seg, sier hun.
15 år gamle Tobias forteller at de kalte hverandre for «homo» i 8,-klassen, men rundt juletider endret det seg.
Vi satt og tenkte hvor dumt det egentlig var å kalle hverandre «homo».
Enkelte følte seg kanskje krenket av det, uten at vi var klar over det.
Kanskje har vi noen i vennegjengen som sliter med å komme ut av skapet, fordi vi bruker «homo» på det viset, sier han.
Kanskje kan flere lære litt av denne måten å tenke på?
For språkforsker Hilde Sollid ved UiT forteller nemlig at språkbruken vår er langt fra ufarlig, selv om vi ikke mener noe ondt med det vi sier.